# The End

Het is een lange reis geweest, maar inmiddels hebben we hopelijk een beter beeld
uit welke onderdelen een programmeertaal is opgebouwd.

In het tweede gedeelte zijn we het volgende te weten gekomen:

1. Een *variable* (bijv. `name = "Galaxy S7"`) kan gebruikt worden om een bepaalde
   waarde vast te houden
2. Bijna alles in Ruby is een *object*, met data en methodes
3. Het is mogelijk om zelf *methodes* aan te maken, beginnend met `def`
4. Een *Class* kan gebruikt worden om code te structureren, op een Class kunnen
   verschillende methodes worden aangeroepen
5. Met een *Array* kunnen meerdere waardes opgeslagen worden. Met een index waarde
   kan een waarde uit een Array worden verkregen (bijv. `phones[0]`)
6. Met een *Hash* kunnen eveneens meerdere waardes opgeslagen worden, gebruikmakend
   van een key en een value. Waardes uit een Hash kunnen opgehaald worden middels
   de key (bijv. `phones['iPhone X']`)
7. We hebben `while`, `until` en `each` iterators gezien, waarbij meerdere waardes
   een voor een doorlopen kunnen worden

Het is een lange rit geweest en de tijd is gekomen om al deze stappen in de praktijk
te gaan brengen bij het maken van onze allereerste applicatie!